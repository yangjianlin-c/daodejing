\documentclass[a4paper,zihao=-4,oneside,landscape,UTF8]{ctexart}

%页面旋转
\usepackage{everypage}
\AddEverypageHook{\special{pdf: put @thispage <</Rotate 90>>}}

%% font文字旋转
\defaultCJKfontfeatures{RawFeature={vertical:+vert}}

%% 默认字体为源雲明體
\setCJKmainfont[BoldFont=源雲明體 TTF SemiBold,ItalicFont=思源宋体 Light]{源雲明體 TTF Medium}

% 页码编号为汉字
\renewcommand{\thepage}{\Chinese{page}}

\usepackage{geometry}
\newgeometry{top=50pt, bottom=100pt, left=100pt, right=80pt,headsep=0pt}

\usepackage{titlesec}
\titleformat{\section}[hang]{\large\bfseries}{}{0pt}{}
\titlespacing{\section}{4em}{0pt}{0pt}


\ctexset{
	today = big,
	punct = quanjiao, 
	autoindent = 0pt,	
}

%去掉页眉
\usepackage{fancyhdr}
\renewcommand{\headrulewidth}{0.0pt}%
\fancypagestyle{plain}{% Redefine plain pages tyle  
  % Clear header/footer
  \fancyhf{}
  \renewcommand{\headrulewidth}{0.0pt}%
  \fancyfoot[L]{\thepage}
}
\pagestyle{plain}

%%% 命令设置
\usepackage{xcolor}
\definecolor{gray}{gray}{0.3}
\newcommand{\zhushi}[1]{\scriptsize{\textit{\textcolor{gray}{#1}}}\normalsize}

\definecolor{gray1}{gray}{0.2}
\color{gray1}


\title{\textbf{老子}\textit{ 注 \hspace{5em}河上公}\hfil}
\author{Colin Yang \\Email: yangjianlin@gmail.com}
\date{\normalsize\today 版}

\begin{document}

\ziju{0.1}
\large

\maketitle


\section{體道第一}


道可道，
\zhushi{謂經術政教之道也。}
非常道。
\zhushi{非自然生長之道也。常道當以無為養神，無事安民，含光藏暉，滅跡匿端，不可稱道。}
名可名，
\zhushi{謂富貴尊榮，高世之名也。}
非常名。
\zhushi{非自然常在之名也。常名當如嬰兒之未言，雞子之未分，明珠在蚌中，美玉處石間，內雖昭昭，外如愚頑。}
無名，天地之始。
\zhushi{無名者謂道，道無形，故不可名也。始者道本也，吐氣布化，出於虛無，為天地本始也。}
有名，萬物之母。
\zhushi{有名謂天地。天地有形位、有陰陽、有柔剛，是其有名也。萬物母者，天地含氣生萬物，長大成熟，如母之養子也。}
故常無欲，以觀其妙；
\zhushi{妙，要也。人常能無欲，則可以觀道之要，要謂一也。一出布名道，贊敘明是非。}
常有欲，以觀其僥。
\zhushi{僥，歸也。常有欲之人，可以觀世俗之所歸趣也。}
此兩者，同出而異名，
\zhushi{兩者，謂有欲無欲也。同出者，同出人心也。而異名者，所名各異也。名無欲者長存，名有欲者亡身也。}
同謂之玄，
\zhushi{玄，天也。言有欲之人與無欲之人，同受氣於天。}
玄之又玄，
\zhushi{天中復有天也。稟氣有厚薄，得中和滋液，則生賢聖，得錯亂汙辱，則生貪淫也。}
眾妙之門。
\zhushi{能知天中復有天，稟氣有厚薄，除情去欲守中和，是謂知道要之門戶也。}


\section{養身第二}

天下皆知美之為美，
\zhushi{自揚己美，使彰顯也。}
斯惡已；
\zhushi{有危亡也。}
皆知善之為善，
\zhushi{有功名也。}
斯不善已。
\zhushi{人所爭也。}
故有無相生，
\zhushi{見有而為無也。}
難易相成，
\zhushi{見難而為易也。}
長短相較，
\zhushi{見短而為長也。}
高下相傾，
\zhushi{見高而為下也。}
音聲相和，
\zhushi{上唱下必和也。}
前後相隨。
\zhushi{上行下必隨也。}
是以聖人處無為之事，
\zhushi{以道治也。}
行不言之教，
\zhushi{以身師導之也。}
萬物作焉
\zhushi{各自動也。}
而不辭，
\zhushi{不辭謝而逆止。}
生而不有，
\zhushi{元氣生萬物而不有}
為而不恃，
\zhushi{道所施為，不恃望其報也。}
功成而弗居。
\zhushi{功成事就，退避不居其位。}
夫惟弗居，
\zhushi{夫惟功成不居其位。}
是以不去。
\zhushi{福德常在，不去其身也。此言不行不可隨，不言不可知疾。上六句有高下長短，君開一源，下生百端，百端之變，無不動亂。}


\section{安民第三}

不尚賢，
\zhushi{賢謂世俗之賢，辯口明文，離道行權，去質為文也。不尚者，不貴之以祿，不貴之以官。}
使民不爭。
\zhushi{不爭功名，返自然也。}
不貴難得之貨，
\zhushi{言人君不禦好珍寶，黃金棄於山，珠玉捐於淵。}
使民不為盜。
\zhushi{上化清靜，下無貪人。}
不見可欲，
\zhushi{放鄭聲，遠美人。}
使心不亂。
\zhushi{不邪淫，不惑亂也。}
是以聖人之治，
\zhushi{說聖人治國與治身同也。}
虛其心，
\zhushi{除嗜欲，去亂煩。}
實其腹，
\zhushi{懷道抱一守，五神也。}
弱其誌，
\zhushi{和柔謙讓，不處權也。}
強其骨。
\zhushi{愛精重施，髓滿骨堅。強，其良反}
常使民無知無欲。
\zhushi{返樸守淳。}
使夫智者不敢為也。
\zhushi{思慮深，不輕言。夫音符，知音智}
為無為，
\zhushi{不造作，動因循。}
則無不治。
\zhushi{德化厚，百姓安。}


\section{無源第四}

道沖而用之
\zhushi{沖，中也。道匿名藏譽，其用在中。沖，直隆反}
或不盈，
\zhushi{或，常也。道常謙虛不盈滿。}
淵乎似萬物之宗。
\zhushi{道淵深不可知，似為萬物之宗祖。}
挫其銳，
\zhushi{銳，進也。人欲銳精進取功名，當挫止之，法道不自見也。}
解其紛，
\zhushi{紛，結恨也。當念道無為以解釋。}
和其光，
\zhushi{言雖有獨見之明，當知暗昧，不當以擢亂人也。}
同其塵。
\zhushi{當與眾庶同垢塵，不當自別殊。}
湛兮似若存。
\zhushi{言當湛然安靜，故能長存不亡。}
吾不知誰之子，
\zhushi{老子言：我不知，道所從生。}
象帝之先。
\zhushi{道自在天帝之前，此言道乃先天地之生也。至今在者，以能安靜湛然，不勞煩欲使人修身法道。}


\section{虛用第五}

天地不仁，
\zhushi{天施地化，不以仁恩，任自然也。}
以萬物為芻狗。
\zhushi{天地生萬物，人最為貴，天地視之如芻草狗畜，不貴望其報也。}
聖人不仁，
\zhushi{聖人愛養萬民，不以仁恩，法天地行自然。}
以百姓為芻狗。
\zhushi{聖人視百姓如芻草狗畜，不貴望其禮意。}
天地之間，
\zhushi{天地之間空虛，和氣流行，故萬物自生。人能除情欲，節滋味，清五臟，則神明居之也。}
其猶橐龠乎。
\zhushi{橐龠中空虛，人能有聲氣。}
虛而不屈，動而愈出。
\zhushi{言空虛無有屈竭時，動搖之，益出聲氣也。}
多言數窮，
\zhushi{多事害神，多言害身，口開舌舉，必有禍患。}
不如守中。
\zhushi{不如守德於中，育養精神，愛氣希言。}


\section{成象第六}

谷神不死，
\zhushi{谷，養也。人能養神則不死也。神，謂五臟之神也。肝藏魂，肺藏魄，心藏神，腎藏精，脾藏誌，五藏盡傷，則五神去矣。}
是謂玄牝。
\zhushi{言不死之有，在於玄牝。玄，天也，於人為鼻。牝，地也，於人為口。天食人以五氣，從鼻入藏於心。五氣輕微，為精、神、聰、明、音聲五性。其鬼曰魂，魂者雄也，主出入於人鼻，與天通，故鼻為玄也。地食人以五味，從口入藏於胃。五味濁辱，為形、骸、骨、肉、血、脈六情。其鬼曰魄，魄者雌也，主出入於人口，與地通，故口為牝也。}
玄牝之門，是謂天地根。
\zhushi{根，元也。言鼻口之門，是乃通天地之元氣所從往來也。}
綿綿若存，
\zhushi{鼻口呼噏喘息，當綿綿微妙，若可存，復若無有。}
用之不勤。
\zhushi{用氣當寬舒，不當急疾勤勞也。}


\section{韜光第七}

天長地久，
\zhushi{說天地長生久壽，以喻教人也。　}
天地所以能長且久者，以其不自生，
\zhushi{天地所以獨長且久者，以其安靜，施不求報，不如人居處，汲汲求自饒之利，奪人以自與也。}
故能長生。
\zhushi{以其不求生，故能長生不終也。}
是以聖人後其身，
\zhushi{先人而後己也。}
而身先，
\zhushi{天下敬之，先以為長。}
外其身，
\zhushi{薄己而厚人也。}
而身存。
\zhushi{百姓愛之如父母，神明佑之若赤子，故身常存。}
非以其無私邪。
\zhushi{聖人為人所愛，神明所佑，非以其公正無私所致乎。}
故能成其私。
\zhushi{人以為私者，欲以厚己也。聖人無私而己自厚，故能成其私也。}


\section{易性第八}

上善若水。
\zhushi{上善之人，如水之性。}
水善利萬物而不爭，
\zhushi{水在天為霧露，在地為源泉也。}
處眾人之所惡，
\zhushi{眾人惡卑濕垢濁，水獨靜流居之也。}
故幾於道。
\zhushi{水性幾於道同。}
居善地，
\zhushi{水性善喜於地，草木之上即流而下，有似於牝動而下人也。}
心善淵，
\zhushi{水深空虛，淵深清明。}
與善仁，
\zhushi{萬物得水以生。與，虛不與盈也。}
言善信，
\zhushi{水內影照形，不失其情也。}
正善治，
\zhushi{無有不洗，清且平也。}
事善能，
\zhushi{能方能圓，曲直隨形。}
動善時。
\zhushi{夏散冬凝，應期而動，不失天時。}
夫唯不爭，
\zhushi{壅之則止，決之則流，聽從人也。}
故無尤。
\zhushi{水性如是，故天下無有怨尤水者也。}


\section{運夷第九}

持而盈之，不如其已。
\zhushi{盈，滿也。已，止也。持滿必傾，不如止也。}
揣而梲之，不可長保。
\zhushi{揣，治也。先揣之，後必棄捐。}
金玉滿堂，莫之能守。
\zhushi{嗜欲傷神，財多累身。}
富貴而驕，自遺其咎。
\zhushi{夫富當賑貧，貴當憐賤，而反驕恣，必被禍患也。}
功成、名遂、身退，天之道。
\zhushi{言人所為，功成事立，名跡稱遂，不退身避位，則遇於害，此乃天之常道也。譬如日中則移，月滿則虧，物盛則衰，樂極則哀。}


\section{能為第十}

載營魄，
\zhushi{營魄，魂魄也。人載魂魄之上得以生，當愛養之。喜怒亡魂，卒驚傷魄。魂在肝，魄在肺。美酒甘肴，腐人肝肺。故魂靜誌道不亂，魄安得壽延年也。}
抱一，能無離乎，
\zhushi{言人能抱一，使不離於身，則長存。一者，道始所生，太言道行德，玄冥不可得見，欲使人如道也。}


\section{無用第十一}

三十輻共一轂，
\zhushi{古者車三十輻，法月數也。共一轂者，轂中有孔，故眾輻共湊之。治身者當除情去欲，使五藏空虛，神乃歸之。治國者寡能，摠眾弱共使強也。}
當其無，有車之用。
\zhushi{無，謂空虛。轂中空虛，輪得轉行，輿中空虛，人得載其上也。}
埏埴以為器，
\zhushi{埏，和也。埴，土也。和土以為飲食之器。}
當其無，有器之用。
\zhushi{器中空虛，故得有所盛受。}
鑿戶牖以為室，
\zhushi{謂作屋室。}
當其無有室之用。
\zhushi{言戶牖空虛，人得以出入觀視；室中空虛，人得以居處，是其用。}
故有之以為利，
\zhushi{利，物也，利於形用。器中有物，室中有人，恐其屋破壞，腹中有神，畏其形亡也。}
無之以為用。
\zhushi{言虛空者乃可用盛受萬物，故曰虛無能制有形。道者空也。}


\section{檢欲第十二}

五色令人目盲；
\zhushi{貪淫好色，則傷精失明也。}
五音令人耳聾；
\zhushi{好聽五音，則和氣去心，不能聽無聲之聲。}
五味令人口爽；
\zhushi{爽，亡也。人嗜於五味於口，則口亡，言失於道也。}
馳騁畋獵，令人心發狂，
\zhushi{人精神好安靜，馳騁呼吸，精神散亡，故發狂也。}
難得之貨，令人行妨。
\zhushi{妨，傷也。難得之貨，謂金銀珠玉，心貪意欲，不知饜足，則行傷身辱也。}
是以聖人為腹，
\zhushi{守五性，去六情，節誌氣，養神明。}
不為目，
\zhushi{目不妄視，妄視泄精於外。}
故去彼取此。
\zhushi{去彼目之妄視，取此腹之養性。}


\section{厭恥第十三}

寵辱若驚，
\zhushi{身寵亦驚，身辱亦驚。}
貴大患若身。
\zhushi{貴，畏也。若，至也。謂大患至身，故皆驚。}
何謂寵辱。
\zhushi{問何謂寵，何謂辱。寵者尊榮，辱者恥辱。及身還自問者，以曉人也。}
辱為下，
\zhushi{辱為下賤。}
得之若驚，
\zhushi{得寵榮驚者，處高位如臨深危也。貴不敢驕，富不敢奢。}
失之若驚，
\zhushi{失者，失寵處辱也。驚者，恐禍重來也。}
是謂寵辱若驚。
\zhushi{解上得之若驚，失之若驚。}
何謂貴大患若身。
\zhushi{復還自問：何故畏大患至身。}
吾所以有大患者，為吾有身。
\zhushi{吾所以有大患者，為吾有身。有身憂者，勤勞念其饑寒，觸情從欲，則遇禍患也。}
及吾無身，吾何有患。
\zhushi{使吾無有身體，得道自然，輕舉升雲，出入無間，與道通神，當有何患。}
故貴以身為天下者，則可寄天下，
\zhushi{言人君貴其身而賤人，欲為天下主者，則可寄立，不可以久也。}
愛以身為天下，若可托天下。
\zhushi{言人君能愛其身，非為己也，乃欲為萬民之父母。以此得為天下主者，乃可以托其身於萬民之上，長無咎也。}


\section{贊玄第十四}


視之不見名曰夷，
\zhushi{無色曰夷。言一無采色，不可得視而見之。}
聽之不見名曰希，
\zhushi{無聲曰希。言一無音聲，不可得聽而聞之。}
搏之不得名曰微。
\zhushi{無形曰微。言一無形體，不可摶持而得之。}
此三者不可致詰，
\zhushi{三者，謂夷、希、微也。不可致詰者，夫無色、無聲、無形，口不能言，書不能傳，當受之以靜，求之以神，不可問詰而得之也。}
故混而為一。
\zhushi{混，合也。故合於三名之為一。}
其上不皦，
\zhushi{言一在天上，不皦。皦，光明。}
其下不昧。
\zhushi{言一在天下，不昧。昧，有所暗冥。}
繩繩不可名，
\zhushi{繩繩者，動行無窮級也。不可名者，非一色也，不可以青黃白黑別，非一聲也，不可以宮商角徵羽聽，非一形也，不可以長短大小度之也。}
復歸於無物。
\zhushi{物，質也。復當歸之於無質。}
是謂無狀之狀，
\zhushi{言一無形狀，而能為萬物作形狀也。}
無物之象，
\zhushi{一無物質，而為萬物設形象也。}
是謂惚恍。
\zhushi{一忽忽恍恍者，若存若亡，不可見之也。}
迎之不見其首，
\zhushi{一無端末，不可預待也。除情去欲，一自歸之也。}
隨之不見其後，
\zhushi{言一無影跡，不可得而看。}
執古之道，以禦今之有，
\zhushi{聖人執守古道，生一以禦物，知今當有一也。}
能知古始，是謂道紀。
\zhushi{人能知上古本始有一，是謂知道綱紀也。}


\section{顯德第十五}

古之善為士者，
\zhushi{謂得道之君也。}
微妙玄通，
\zhushi{玄，天也。言其誌節玄妙，精與天通也。}
深不可識。
\zhushi{道德深遠，不可識知，內視若盲，反聽若聾，莫知所長。}
夫唯不可識，故強為之容。
\zhushi{謂下句也。}
與兮若冬涉川；
\zhushi{舉事輒加重慎與。與兮若冬涉川，心難之也。}
猶兮若畏四鄰；
\zhushi{其進退猶猶如拘制，若人犯法，畏四鄰知之也。}
儼兮其若容；
\zhushi{如客畏主人，儼然無所造作也。}
渙兮若冰之將釋，
\zhushi{渙者，解散。釋者，消亡。除情去欲，日以空虛。}
敦兮其若樸，
\zhushi{敦者，質厚。樸者，形未分。內守精神，外無文采也。}
曠兮其若谷；
\zhushi{曠者，寬大。谷者，空虛。不有德功名，無所不包也。}
渾兮其若濁。
\zhushi{渾者，守本真，濁者，不照然。與眾合同，不自專也。}
孰能濁以靜之，徐清。
\zhushi{孰，誰也。誰能知水之濁止而靜之，徐徐自清也。}
孰能安以久動之，徐生。
\zhushi{誰能安靜以久，徐徐以長生也。}
保此道者，不欲盈。
\zhushi{保此徐生之道，不欲奢泰盈溢。}
夫惟不盈，故能蔽不新成。
\zhushi{夫為不盈滿之人，能守蔽不為新成。蔽者，匿光榮也。新成者，貴功名。}


\section{歸根第十六}

致虛極，
\zhushi{得道之人，捐情去欲，五內清靜，至於虛極。}
守靜篤，
\zhushi{守清靜，行篤厚。}
萬物並作，
\zhushi{作，生也。萬物並生也。}
吾以觀復。
\zhushi{言吾以觀見萬物無不皆歸其本也。人當念重其本也。}
夫物蕓蕓，
\zhushi{蕓蕓者，華葉盛也。}
各復歸其根，
\zhushi{言萬物無不枯落，各復反其根而更生也。}
歸根曰靜，
\zhushi{靜謂根也。根安靜柔弱，謙卑處下，故不復死也。}
是謂復命。
\zhushi{言安靜者是為復還性命，使不死也。}
復命曰常。
\zhushi{復命使不死，乃道之所常行也。}
知常曰明；
\zhushi{能知道之所常行，則為明。}
不知常，妄作兇。
\zhushi{不知道之所常行，妄作巧詐，則失神明，故兇也。}
知常容，
\zhushi{能知道之所常行，去情忘欲，無所不包容也。}
容乃公，
\zhushi{無所不包容，則公正無私，眾邪莫當。}
公乃王，
\zhushi{公正無私，可以為天下王。治身正則形一，神明千萬，共湊其躬也。}
王乃天，
\zhushi{能王，德合神明，乃與天通。}
天乃道，
\zhushi{德與天通，則與道合同也。}
道乃久。
\zhushi{與道合同，乃能長久。}
沒身不殆。
\zhushi{能公能王，通天合道，四者純備，道德弘遠，無殃無咎，乃與天地俱沒，不危殆也。}


\section{淳風第十七}

太上，下知有之。
\zhushi{太上，謂太古無名之君。下知有之者，下知上有君，而不臣事，質樸也。}
其次，親之譽之。
\zhushi{其德可見，恩惠可稱，故親愛而譽之。}
其次畏之。
\zhushi{設刑法以治之。}
其次侮之。
\zhushi{禁多令煩，不可歸誠，故欺侮之。}
信不足焉，﹝有不信焉﹞。
\zhushi{君信不足於下，下則應之以不信，而欺其君也。}
猶兮其貴言。
\zhushi{說太上之君，舉事猶，貴重於言，恐離道失自然也。}
功成事遂，
\zhushi{謂天下太平也。}
百姓皆謂我自然。
\zhushi{百姓不知君上之德淳厚，反以為己自當然也。}


\section{俗薄第十八}

大道廢，有仁義。
\zhushi{大道之時，家有孝子，戶有忠信，仁義不見也。大道廢不用，惡逆生，乃有仁義可傳道。}
智慧出，有大偽。
\zhushi{智慧之君賤德而貴言，賤質而貴文，下則應之以為大偽奸詐。}
六親不和，有孝慈。
\zhushi{六紀絕，親戚不合，乃有孝慈相牧養也。}
國家昏亂，有忠臣。
\zhushi{政令不明，上下相怨，邪僻爭權，乃有忠臣匡正其君也。此言天下太平不知仁，人盡無欲不知廉，各自潔己不知貞。大道之世，仁義沒，孝慈滅，猶日中盛明，眾星失光。}


\section{還淳第十九}

絕聖
\zhushi{絕聖制作，反初守元。五帝垂象，倉頡作書，不如三皇結繩無文。}
棄智，
\zhushi{棄智慧，反無為。}
民利百倍。
\zhushi{農事修，公無私。}
絕仁棄義，
\zhushi{絕仁之見恩惠，棄義之尚華言。}
民復孝慈。
\zhushi{德化淳也。}
絕巧棄利，
\zhushi{絕巧者，詐偽亂真也。棄利者，塞貪路閉權門也。}
盜賊無有。
\zhushi{上化公正，下無邪私。}
此三者，
\zhushi{謂上三事所棄絕也。}
以為文不足，
\zhushi{以為文不足者，文不足以教民。}
故令有所屬。
\zhushi{當如下句。}
見素抱樸，
\zhushi{見素者，當抱素守真，不尚文飾也。抱樸者，當抱其質樸，以示下，故可法則。}
少私寡欲。
\zhushi{少私者，正無私也。寡欲者，當知足也。}


\section{異俗第二十}

絕學
\zhushi{絕學不真，不合道文。}
無憂。
\zhushi{除浮華則無憂患也。}
唯之與阿，相去幾何。
\zhushi{同為應對而相去幾何。疾時賤質而貴文。}
善之與惡，相去若何。
\zhushi{善者稱知其所窮極也。}
漂兮若無所止。
\zhushi{我獨漂漂，若飛若揚，無所止也，誌意在神域也。}
眾人皆有以，
\zhushi{以，有為也。}
而我獨頑
\zhushi{我獨無為。}
似鄙。
\zhushi{鄙，似若不逮也。}
我獨異於人
\zhushi{我獨與人異也。}
而貴食母。
\zhushi{食，用也。母，道也。我獨貴用道也。}


\section{虛心第二十一}

孔德之容，
\zhushi{孔，大也。有大德之人，無所不容，能受垢濁，處謙卑也。}
唯道是從。
\zhushi{唯，獨也。大德之人，不隨世俗所行，獨從於道也。}
道之為物，唯恍唯忽。
\zhushi{道之於萬物，獨恍忽往來，於其無所定也。}
忽兮恍兮，其中有象；
\zhushi{道唯忽恍無形，之中獨有萬物法象。}
恍兮忽兮，其中有物。
\zhushi{道唯恍忽，其中有一，經營生化，因氣立質。}
窈兮冥兮，其中有精，
\zhushi{道唯窈冥無形，其中有精實，神明相薄，陰陽交會也。}
其精甚真，
\zhushi{言存精氣，其妙甚真，非有飾也。}
其中有信。
\zhushi{道匿功藏名，其信在中也。}
自古及今，其名不去，
\zhushi{自，從也。自古至今，道常在不去。}
以閱眾甫，
\zhushi{閱，稟也。甫，始也。言道稟與，萬物始生，從道受氣。}
吾何以知眾甫之然哉。
\zhushi{吾何以知萬物從道受氣。}
以此。
\zhushi{此，今也。以今萬物皆得道精氣而生，動作起居，非道不然。}


\section{益謙第二十二}

曲則全，
\zhushi{曲己從眾，不自專，則全其身也。}
枉則直，
\zhushi{枉，屈己而伸人，久久自得直也。}
窪則盈，
\zhushi{地窪下，水流之；人謙下，德歸之。}
弊則新，
\zhushi{自受弊薄，後己先人，天下敬之，久久自新也。}
少則得，
\zhushi{自受取少則得多也，天道佑謙，神明托虛。}
多則惑。
\zhushi{財多者，惑於所守，學多者，惑於所聞。}
是以聖人抱一為天下式。
\zhushi{抱，守也。式，法也。聖人守一，乃知萬事，故能為天下法式也。}
不自見故明，
\zhushi{聖人不以其目視千裏之外也，乃因天下之目以視，故能明達也。}
不自是故彰，
\zhushi{聖人不自以為是而非人，故能彰顯於世。}
不自伐故有功，
\zhushi{伐，取也。聖人德化流行，不自取其美，故有功於天下。}
不自矜故長。
\zhushi{矜，大也。聖人不自貴大，故能久不危。}
夫唯不爭，故天下莫能與之爭。
\zhushi{此言天下賢與不肖，無能與不爭者爭也。}
古之所謂曲則全者，豈虛言哉。
\zhushi{傳古言，曲從則全身，此言非虛妄也。}
誠全而歸之。
\zhushi{誠，實也。能行曲從者，實其肌體，歸之於父母，無有傷害也。}


\section{虛無第二十三}

希言自然。
\zhushi{希言者，謂愛言也。愛言者，自然之道。}
故飄風不終朝，驟雨不終日。
\zhushi{飄風，疾風也。驟雨，暴雨也。言疾不能長，暴不能久也。}
孰為此者？天地。
\zhushi{孰，誰也。誰為此飄風暴雨者乎？天地所為。}
天地尚不能久，
\zhushi{不能終於朝暮也。}
而況於人乎？
\zhushi{天地至神合為飄風暴雨，尚不能使終朝至暮，何況人欲為暴卒乎。}
故從事於道者，
\zhushi{從，為也。人為事當如道安靜，不當如飄風驟雨也。}
道者同於道，
\zhushi{道者，謂好道人也。同於道者，所謂與道同也。}
德者同於德，
\zhushi{德者，謂好德之人也。同於德者，所謂與德同也。}
失者同於失。
\zhushi{失，謂任己而失人也。同於失者，所謂與失同也。}
同於道者，道亦樂得之。
\zhushi{與道同者，道亦樂得之也。}
同於德者，德亦樂得之，
\zhushi{與德同者，德亦樂得之也。}
同於失者，失亦樂失之。
\zhushi{與失同者，失亦樂失之也。}
信不足焉，
\zhushi{君信不足於下，下則應君以不信也。}
有不信焉。
\zhushi{此言物類相歸，同聲相應，同氣相求。雲從龍，風從虎，水流濕，火就燥，自然之類也。}


\section{苦恩第二十四}

跂者不立，
\zhushi{跂，進也。謂貪權慕名，進取功榮，則不可久立身行道也。}
跨者不行，
\zhushi{自以為貴而跨於人，眾共蔽之，使不得行。}
自見者不明，
\zhushi{人自見其形容以為好，自見其所行以為應道，殊不知其形醜，操行之鄙。}
自是者不彰，
\zhushi{自以為是而非人，眾共蔽之，使不得彰明。}
自伐者無功，
\zhushi{所謂輒自伐取其功美，即失有功於人也。}
自矜者不長。
\zhushi{好自矜大者，不可以長久。}
其其於道也，曰：餘食贅行。
\zhushi{贅，貪也。使此自矜伐之人，在治國之道，日賦斂餘祿食以為貪行。}
物或惡之。
\zhushi{此人在位，動欲傷害，故物無有不畏惡之者。}
故有道者不處也。
\zhushi{言有道之人不居其國也。}


\section{象元第二十五}

有物混成，先天地生。
\zhushi{謂道無形，混沌而成萬物，乃在天地之前。}
寂兮寥兮，獨立而不改，
\zhushi{寂者，無音聲。寥者，空無形。獨立者，無匹雙。不改者，化有常。}
周行而不殆，
\zhushi{道通行天地，無所不入，在陽不焦，托蔭不腐，無不貫穿，而不危怠也。}
可以為天下母。
\zhushi{道育養萬物精氣，如母之養子。}
吾不知其名，字之曰道，
\zhushi{我不見道之形容，不知當何以名之，見萬物皆從道所生，故字之曰道。}
強為之名曰大。
\zhushi{不知其名，強曰大者，高而無上，羅而無外，無不包容，故曰大也。}
大曰逝，
\zhushi{其為大，非若天常在上，非若地常在下，乃復逝去，無常處所也。}
逝曰遠，
\zhushi{言遠者，窮乎無窮，布氣天地，無所不通也。}
遠曰反。
\zhushi{言其遠不越絕，乃復反在人身也。}
故道大，天大，地大，王亦大。
\zhushi{道大者，包羅天地，無所不容也。天大者，無所不蓋也。地大者，無所不載也。王大者，無所不制也。}
域中有四大，
\zhushi{四大，道、天、地、王也。凡有稱有名，則非其極也。言道則有所由，有所由然後謂之為道，然則是道稱中之大也，不若無稱之大也，無稱不可而得為名，曰域也。天地王皆在乎無稱之內也，故曰域中有四大者也。}
而王居其一焉。
\zhushi{八極之內有四大，王居其一也。}
人法地，
\zhushi{人當法地安靜和柔也，種之得五谷，掘之得甘泉，勞而不怨也，有功而不制也。}
地法天，
\zhushi{天湛泊不動，施而不求報，生長萬物，無所收取。}
天法道，
\zhushi{道清靜不言，陰行精氣，萬物自成也。}
道法自然。
\zhushi{道性自然，無所法也。}


\section{重德第二十六}

重為輕根，
\zhushi{人君不重則不尊，治身不重則失神，草木之花葉輕，故零落，根重故長存也。}
靜為躁君。
\zhushi{人君不靜則失威，治身不靜則身危，龍靜故能變化，虎躁故夭虧也。躁早報反}
是以聖人終日行，不離輜重。
\zhushi{輜，靜也。聖人終日行道，不離其靜與重也。離音利輜側基反重直用反}
雖有榮觀，燕處超然。
\zhushi{榮觀，謂宮𨵗。燕處，後妃所居也。超然，逺避而不處也。觀古亂反}
奈何萬乘之主
\zhushi{奈何者，疾時主傷痛之辭。萬乗之主謂，王乗繩證反}
而以身輕天下？
\zhushi{王者至尊，而以其身行輕躁乎。疾時王奢恣輕淫也。}
輕則失臣，
\zhushi{王者輕滔則失其臣，治身輕淫則失其精。}
躁則失君。
\zhushi{王者行躁疾則失其君位，治身躁疾則失其精神也。}


\section{巧用第二十七}

善行無轍跡，
\zhushi{善行道者求之於身，不下堂，不出門，故無轍跡。}
善言無瑕謫，
\zhushi{善言謂擇言而出之，則無瑕疵謫過於天下。}
善計不用籌策，
\zhushi{善以道計事者，則守一不移，所計不多，則不用籌策而可知也。}
善閉無關楗而不可開
\zhushi{善以道閉情欲、守精神者，不如門戶有關楗可得開。楗其偃反}
善結無繩約而不可解。
\zhushi{善以道結事者，乃可結其心，不如繩索可得解也。}
是以聖人常善救人，
\zhushi{聖人所以常教人忠孝者，欲以救人性命。}
故無棄人；
\zhushi{使貴賤各得其所也。}
常善救物，
\zhushi{聖人所以常教民順四時者，欲以救萬物之殘傷。}
故無棄物。
\zhushi{聖人不賤名而貴玉視之如一。}
是謂襲明。
\zhushi{聖人善救人物，是謂襲明大道。}
故善人者，不善人之師；
\zhushi{人之行善者，聖人即以為人師。}
不善人者，善人之資。
\zhushi{資，用也。人行不善者，聖人猶教導使為善，得以給用也。}
不貴其師，
\zhushi{獨無輔也。不愛其資無所使也。}
雖智大迷，
\zhushi{雖自以為智。言此人乃大迷惑。}
是謂要妙。
\zhushi{能通此意，是謂知微妙要道也。}


\section{反樸第二十八}

知其雄，守其雌，為天下溪。
\zhushi{雄以喻尊，神也。}


\section{無為第二十九}

將欲取天下
\zhushi{欲為天下主也。}
而為之，
\zhushi{欲以有為治民。}
吾見其不得已。
\zhushi{我見其不得天道人心已明矣，天道惡煩濁，人心惡多欲。}
天下神器，不可為也。
\zhushi{器，物也。人乃天下之神物也，神物好安靜，不可以有為治。}
為者敗之，
\zhushi{以有為治之，則敗其質性。}
執者失之。
\zhushi{強執教之，則失其情實，生於詐偽也。}
故物或行或隨，
\zhushi{上所行，下必隨之也。}
或呴或吹，
\zhushi{歔，溫也。吹，寒也。有所溫必有所寒也。}
或強或羸，
\zhushi{有所強大，必有所羸弱也。}
或載或隳。
\zhushi{載，安也。隳，危也。有所安必有所危，明人君不可以有為治國與治身也。}
是以聖人去甚，去奢，去泰。
\zhushi{甚謂貪淫聲色。奢謂服飾飲食。泰謂宮室臺榭。去此三者，處中和，行無為，則天下自化。}


\section{儉武第三十}

以道佐人主者，
\zhushi{謂人主能以道自輔佐也。}
不以兵強天下。
\zhushi{以道自佐之主，不以兵革，順天任德，敵人自服。}
其事好還。
\zhushi{其舉事好還自責，不怨於人也。}
師之所處，荊棘生焉。
\zhushi{農事廢，田不修。}
大軍之後，必有兇年。
\zhushi{天應之以惡氣，即害五谷，盡傷人也。}
善有果而已，
\zhushi{善用兵者，當果敢而已，不美之。}
不敢以取強。
\zhushi{不以果敢取強大之名也。}
果而勿矜
\zhushi{當果敢謙卑，勿自矜大也。}
果而勿伐，
\zhushi{當果敢推讓，勿自伐取其美也。}
果而勿驕，
\zhushi{驕，欺也。果敢勿以驕欺人。}
果而不得已，
\zhushi{當過果敢至誠，不當逼迫不得已也。}
果而勿強
\zhushi{果敢勿以為強兵、堅甲以欺淩人也。}
物壯則老，
\zhushi{草木壯極則枯落，人壯極則衰老也。言強者不可以久。}
是謂不道。
\zhushi{枯老者，坐不行道也。}
不道早已。
\zhushi{不行道者早死。}


\section{偃武第三十一}

處之。
\zhushi{上將軍居右，喪禮尚右，死人貴陰也。}
殺人之眾，以哀悲泣之；
\zhushi{傷己德薄，不能以道化人，而害無辜之民。}
戰勝，以喪禮處之。
\zhushi{古者戰勝，將軍居喪主禮之位，素服而哭之，明君子貴德而賤兵，不得以而誅不祥，心不樂之，比於喪也，知後世用兵不已故悲痛之。}


\section{聖德第三十二}

道常無名，
\zhushi{道能陰能陽，能弛能張，能存能亡，故無常名也。}
樸雖小，天下莫敢臣。
\zhushi{道樸雖小，微妙無形，天下不敢有臣使道者也。}
侯王若能守之，萬物將自賔。
\zhushi{侯王若能守道無為，萬物將自賓，服從於德也。}
天地相合，以降甘露，
\zhushi{侯王動作能與天相應和，天即降下甘露善瑞也。}
民莫之令而自均。
\zhushi{天降甘露善瑞，則萬物莫有教令之者，皆自均調若一也。}
始制有名，
\zhushi{始，道也。有名，萬物也。道無名能制於有名，無形，能制於有形也。}
名亦既有，
\zhushi{既，盡也。有名之物，盡有情欲，叛道離德，故身毀辱也。}
夫亦將知之。
\zhushi{人能法道行德，天亦將自知之。}
知之，可以不殆。
\zhushi{天知之，則神靈佑助，不復危怠。}
譬道之在天下，猶川谷之與江海。
\zhushi{譬言道之在天下，與人相應和，如川谷與江海相流通也。}


\section{辯德第三十三}

知人者智，
\zhushi{能知人好惡，是為智。}
自知者明。
\zhushi{人能自知賢與不肖，是為反聽無聲，內視無形，故為明也。}
勝人者有力，
\zhushi{能勝人者，不過以威力也。}
自勝者強。
\zhushi{人能自勝己情欲，則天下無有能與己爭者，故為強也。}
知足者富，
\zhushi{人能知足，則長保福祿，故為富也。}
強行者有誌，
\zhushi{人能強力行善，則為有意於道，道亦有意於人。}
不失其所者乆，
\zhushi{人能自節養，不失其所受天之精氣，則可以長久。}
死而不亡者壽。
\zhushi{目不妄視，耳不妄聽，口不妄言，則無怨惡於天下，故長壽。}


\section{任成第三十四}

大道泛兮，
\zhushi{言道泛泛，若浮若沈，若有若無，視之不見，說之難殊。泛音泛}
其可左右。
\zhushi{道可左右，無所不宜。}
萬物恃之而生，
\zhushi{恃，待也。萬物皆恃道而生。}
而不辭，
\zhushi{道不辭謝而逆止也。}
功成不名有，
\zhushi{有道不名其有功也。}
愛養萬物而不為主。
\zhushi{道雖愛養萬物，不如人主有所收取。}
常無欲，可名於小。
\zhushi{道匿德藏名，怕然無為，似若微小也。}
萬物歸焉而不為主，
\zhushi{萬物皆歸道受氣，道非如人主有所禁止也。}
可名為大。
\zhushi{萬物橫來橫去，使名自在，故不若於大也。}
是以聖人終不為大，
\zhushi{聖人法道匿德藏名，不為滿大。}
故能成其大。
\zhushi{聖人以身師導，不言而化，萬事修治，故能成其大。}


\section{仁德第三十五}

執大象，天下往。
\zhushi{執，守也。象，道也。聖人守大道，則天下萬民移心歸往之也。治身則天降神明，往來於己也。}
往而不害，安、平、太。
\zhushi{萬物歸往而不傷害，則國家安寕而致太平矣。治身不害神明，則身安而大壽也。}
樂與餌，過客止，
\zhushi{餌，美也。過客，一也。人能樂美於道，則一留止也。一者，去盈而處虛，忽忽如過客。}
道之出口，淡乎其無味，
\zhushi{道出入於口，淡淡非如五味有酸鹹苦甘辛也。}
視之不足見，
\zhushi{足，德也。道無形，非若五色有青黃赤白黑可得見也。}
聽之不足聞，
\zhushi{道非若五音有宮商角徵羽可得聽聞也。}
用之不足既。
\zhushi{用道治國，則國安民昌。治身則壽命延長，無有既盡時也。}


\section{微明第三十六}

將欲歙之，必固張之。
\zhushi{先開張之者，欲極其奢淫。}
將欲弱之，必固強之。
\zhushi{先強大之者，欲使遇禍患。}
將欲廢之，必固興之。
\zhushi{先興之者，欲使其驕危。}
將欲奪之，必固與之。
\zhushi{先與之者，欲極其貪心。}
是謂微明。
\zhushi{此四事，其道微，其效明也。}
柔弱勝剛強。
\zhushi{柔弱者久長，剛強者先亡也。}
魚不可脫於淵，
\zhushi{魚脫於淵，謂去剛得柔，不可復制焉。}
國之利器，不可以示人。
\zhushi{利器者，謂權道也。治國權者，不可以示執事之臣也。治身道者，不可以示非其人也。}


\section{為政第三十七}

道常無為而無不為。
\zhushi{道以無為為常也。}
侯王若能守之，萬物將自化。
\zhushi{言侯王若能守道，萬物將自化效於己也。}
化而欲作，吾將鎮之以無名之樸。
\zhushi{吾，身也。無明之樸，道德也。萬物已化效於己也。復欲作巧偽者，侯王當身鎮撫以道德也。}
無名之樸，夫亦將無欲。不欲以靜，
\zhushi{言侯王鎮撫以道德，民亦將不欲，故當以清靜導化之也。}
天下將自定。
\zhushi{能如是者，天下將自正定也。}


\section{論德第三十八}

上德不德，
\zhushi{上德，謂太古無名號之君，德大無上，故言上德也。不德者，言其不以德教民，因循自然，養人性命，其德不見，故言不德也。}
是以有德。
\zhushi{言其德合於天地，和氣流行，民德以全也。}
下德不失德，
\zhushi{下德，謂號謚之君，德不及上德，故言下德也。不失德者，其德可見，其功可稱也。}
是以無德。
\zhushi{以有名號及其身故。}
上德無為
\zhushi{謂法道安靜，無所施為也。}
而無以為，
\zhushi{言無以名號為也。}
下德為之
\zhushi{言為教令，施政事也。}
而有以為。
\zhushi{言以為己取名號也}
上仁為之
\zhushi{上仁謂行仁之君，其仁無上，故言上仁。為之者，為人恩也。}
而無以為，
\zhushi{功成事立，無以執為。}
上義為之
\zhushi{為義以斷割也。}
而有以為。
\zhushi{動作以為己，殺人以成威，賊下以自奉也。}
上禮為之
\zhushi{謂上禮之君，其禮無上，故言上禮。為之者，言為禮制度，序威儀也。}
而莫之應，
\zhushi{言禮華盛實衰，飾偽煩多，動則離道，不可應也。}
則攘臂而扔之。
\zhushi{言禮煩多不可應，上下忿爭，故攘臂相仍引。}
故失道而後德，
\zhushi{言道衰而德化生也。}
失德而後仁，
\zhushi{言德衰而仁愛見也。}
失仁而後義，
\zhushi{言仁衰而分義明也。}
失義而後禮。
\zhushi{言義衰則失禮聘，行玉帛也。}
夫禮者，忠信之薄
\zhushi{言禮廢本治末，忠信日以衰薄。}
而亂之首。
\zhushi{禮者賤質而貴文，故正直日以少，邪亂日以生。}
前識者，道之華
\zhushi{不知而言知為前識，此人失道之實，得道之華。}
而愚之始。
\zhushi{言前識之人，愚暗之倡始也。}
是以大丈夫處其厚，
\zhushi{大丈夫謂得道之君也。處其厚者，謂處身於敦樸。}
不居其薄，
\zhushi{不處身違道，為世煩亂也。}
處其實，
\zhushi{處忠信也。}
不居其華。
\zhushi{不尚華言也。}
故去彼取此。
\zhushi{去彼華薄，取此厚實。}


\section{法本第三十九}


昔之得一者：
\zhushi{昔，往也。一，無為，道之子也。}
天得一以清，
\zhushi{言天得一故能垂象清明。}
地得一以寧，
\zhushi{言地得一故能安靜不動搖。}
神得一以靈，
\zhushi{言神得一故能變化無形。}
谷得一以盈，
\zhushi{言谷得一故能盈滿而不絕也}
萬物得一以生，
\zhushi{言萬物皆須道以生成也。}
侯王得一以為天下貞。
\zhushi{言侯王得一故能為天下平正}
其致之。
\zhushi{致，誡也。謂下六事也。}
天無以清將恐裂，
\zhushi{言天當有陰陽弛張，晝夜更用，不可但欲清明無已時，將恐分裂不為天。}
地無以寧將恐發，
\zhushi{言地當有高下剛柔，節氣五行，不可但欲安靜無已時，將恐發泄不為地。}
神無以靈將恐歇，
\zhushi{言神當有王相囚死休廢，不可但欲靈變無已時，將恐虛歇不為神。}
谷無以盈將恐竭，
\zhushi{言谷當有盈縮虛實，不可但欲盈滿無已時，將恐枯竭不為谷。}
萬物無以生將恐滅，
\zhushi{言萬物當隨時生死，不可但欲長生無已時，將恐滅亡不為物。}
侯王無以貴高將恐蹶。
\zhushi{言侯王當屈己以下人，汲汲求賢，不可但欲貴高於人無已時，將恐顛蹶失其位。}
故貴以賤為本，
\zhushi{言必欲尊貴，當以薄賤為本，若禹稷躬稼，舜陶河濱，周公下白屋也。}
高以下為基
\zhushi{言必欲尊貴，當以下為本基，猶築墻造功，因卑成高，下不堅固，後必傾危。}
是以侯王自謂孤、寡、不轂。
\zhushi{孤寡喻孤獨，不轂喻不能如車轂為眾輻所湊。}
此非以賤為本邪？
\zhushi{言侯王至尊貴，能以孤寡自稱，此非以賤為本乎，以曉人？}
非乎！
\zhushi{嗟嘆之辭。}
故致數輿無輿，
\zhushi{致，就也。言人就車數之為輻、為輪、為轂、為衡、為輿，無有名為車者，故成為車，以喻侯王不以尊號自名，故能成其貴。}
不欲琭琭如玉，珞珞如石。
\zhushi{琭琭喻少，落落喻多，玉少故見貴，石多故見賤。言不欲如玉為人所貴，如石為人所賤，當處其中也。}

\section{去用第四十}

反者道之動，
\zhushi{反，本也。本者，道之所以動，動生萬物，背之則亡也。}
弱者道之用。
\zhushi{柔弱者，道之所常用，故能常久。}
天下萬物生於有，
\zhushi{天下萬物皆從天地生，天地有形位，故言生於有也。}
有生於無。
\zhushi{天地神明，蜎飛蠕動，皆從道生。道無形，故言生於無也。此言本勝於華，弱勝於強，謙虛勝盈滿也。}


\section{同異第四十一}

章上士聞道，勤而行之。
\zhushi{上士聞道，自勤苦竭力而行之。}
中士聞道，若存若亡。
\zhushi{中士聞道，治身以長存，治國以太平，欣然而存之，退見財色榮譽，惑於情欲，而復亡之也。}
下士聞道，大笑之。
\zhushi{下士貪狠多欲，見道柔弱，謂之恐懼，見道質樸，謂之鄙陋，故大笑之。}
不笑不足以為道。
\zhushi{不為下士所笑，不足以名為道。}
故建言有之：
\zhushi{建，設也。設言以有道，當如下句。}
明道若昧，
\zhushi{明道之人，若暗昧無所見。}
進道若退，
\zhushi{進取道者，若退不及。}
夷道若纇。
\zhushi{夷，平也。大道之人不自別殊，若多比類也。}
上德若谷，
\zhushi{上德之人若深谷，不恥垢濁也。}
大白若辱，
\zhushi{大潔白之人若汙辱，不自彰顯。}
廣德若不足，
\zhushi{德行廣大之人，若愚頑不足也。}
建德若偷，
\zhushi{建設道德之人，若可偷引使空虛也。}
質真若渝，
\zhushi{質樸之人，若五色有渝淺不明也。}
大方無隅，
\zhushi{大方正之人，無委屈廉隅。}
大器晚成，
\zhushi{大器之人，若九鼎瑚璉，不可卒成也。}
大音希聲，
\zhushi{大音猶雷霆待時而動，喻當愛氣希言也。}
大象無形，
\zhushi{大法象之人，質樸無形容。}
道隱無名。
\zhushi{道潛隱，使人無能指名也。}
夫惟道，善貸且成。
\zhushi{成，就也。言道善稟貸人精氣，且成就之也。}


\section{道化第四十二}

道生一，
\zhushi{道使所生者一也。}
一生二，
\zhushi{一生陰與陽也。}
二生三，
\zhushi{陰陽生和、清、濁三氣，分為天地人也。}
三生萬物。
\zhushi{天地人共生萬物也，天施地化，人長養之也。}
萬物負陰而抱陽，
\zhushi{萬物無不負陰而向陽，回心而就日。}
沖氣以為和。
\zhushi{萬物中皆有元氣，得以和柔，若胸中有藏，骨中有髓，草木中有空虛與氣通，故得久生也。}
人之所惡，惟孤、寡、不谷，而王公以為稱。
\zhushi{孤寡不轂者，不祥之名，而王公以為稱者，處謙卑，法空虛和柔。}
故物或損之而益，
\zhushi{引之不得，推之必還。}
或益之而損。
\zhushi{夫增高者誌崩，貪富者致患。}
人之所教，
\zhushi{謂眾人所教，去弱為強，去柔為剛。}
我亦教之。
\zhushi{言我教眾人，使去強為弱，去剛為柔。}
強梁者不得其死，
\zhushi{強粱者，謂不信玄妙，背叛道德，不從經教，尚勢任力也。不得其死者，為天命所絕，兵刃所伐，王法所殺，不得以壽命死。}
吾將以為教父。
\zhushi{父，始也。老子以強梁之人為教，誡之始也。}


\section{偏用第四十三}

天下之至柔，馳騁天下之至堅。
\zhushi{至柔者，水也。至堅者，金石也。水能貫堅入剛，無所不通。}
無有入無間。
\zhushi{無有謂道也。道無形質，故能出入無間，通神明濟群生也。}
吾是以知無為之有益。
\zhushi{吾見道無為而萬物自化成，是以知無為之有益於人也。}
不言之教，
\zhushi{法道不言，師之以身。}
無為之益，
\zhushi{法道無為，治身則有益於精神，治國則有益於萬民，不勞煩也。}
天下希及之。
\zhushi{天下，人主也。希能有及道無為之治身治國也。}


\section{立戒第四十四}

名與身孰親。
\zhushi{名遂則身退也。}
身與貨孰多。
\zhushi{財多則害身也。}
得與亡孰病。
\zhushi{好得利則病於行也。}
甚愛必大費，
\zhushi{甚愛色，費精神。甚愛財，遇禍患。所愛者少，所亡者多，故言大費。}
多藏必厚亡。
\zhushi{生多藏於府庫，死多藏於丘墓。生有攻劫之憂，死有掘冢探柩之患。}
知足不辱，
\zhushi{知足之人絕利去欲，不辱於身。}
知止不殆，
\zhushi{知可止，則財利不累於身，聲色不亂於耳目，則身不危殆也。}
可以長久。
\zhushi{人能知止足則福祿在己，治身者，神不勞；治國者，民不擾，故可長久。}


\section{洪德第四十五}

大成若缺，
\zhushi{謂道德大成之君也。若缺者，滅名藏譽，如毀缺不備也。}
其用不弊，
\zhushi{其用心如是，則無敝盡時也。}
大盈若沖，
\zhushi{謂道德大盈滿之君也。若沖者，貴不敢驕也，富不敢奢也。}
其用不窮。
\zhushi{其用心如是，則無窮盡時也。}
大直若屈，
\zhushi{大直，謂修道法度正直如一也。若屈者，不與俗人爭，若可屈折。}
大巧若拙，
\zhushi{大巧謂多才術也。若拙者，亦不敢見其能。}
大辯若訥。
\zhushi{大辯者，智無疑。若訥者，口無辭。}
躁勝寒，
\zhushi{勝，極也。春夏陽氣躁疾於上，萬物盛大，極則寒，寒則零落死亡也。言人不當剛躁也。}
靜勝熱，
\zhushi{秋冬萬物靜於黃泉之下，極則熱，熱者生之源。}
清靜能為天下正。
\zhushi{能清靜則為天下之長，持身正則無終已時也。}


\section{儉欲第四十六}

天下有道，
\zhushi{謂人主有道也。}
卻走馬以糞，
\zhushi{糞者，糞田也。兵甲不用，卻走馬治農田，治身者卻陽精以糞其身。}
天下無道，
\zhushi{謂人主無道也。}
戎馬生於郊。
\zhushi{戰伐不止，戎馬生於郊境之上，久不還也。}
罪莫大於可欲。
\zhushi{好淫色也。}
禍莫大於不知足，
\zhushi{富貴不能自禁止也。}
咎莫大於欲得。
\zhushi{欲得人物，利且貪也。}
故知足之足，
\zhushi{守真根也。}
常足。
\zhushi{無欲心也。}


\section{鑒遠第四十七}

不出戶知天下，
\zhushi{聖人不出戶以知天下者，以己身知人身，以己家知人家，所以見天下也。}
不窺牖見天道，
\zhushi{天道與人道同，天人相通，精氣相貫。人君清凈，天氣自正，人君多欲，天氣煩濁。吉兇利害，皆由於己。}
其出彌遠，其知彌少。
\zhushi{謂去其家觀人家，去其身觀人身，所觀益遠，所見益少也。}
是以聖人不行而知，
\zhushi{聖人不上天，不入淵，能知天下者，以心知之也。}
不見而名，
\zhushi{上好道，下好德；上好武，下好力。聖人原小知大，察內知外。}
不為而成。
\zhushi{上無所為，則下無事，家給人足，萬物自化就也。}


\section{忘知第四十八}

為學日益，
\zhushi{學謂政教禮樂之學也。日益者，情欲文飾日以益多。}
為道日損。
\zhushi{道謂之自然之道也。日損者，情欲文飾日以消損。}
損之又損，
\zhushi{損情欲也。又損之，所以漸去。}
以至於無為，
\zhushi{當恬淡如嬰兒，無所造為也。}
無為而無不為。
\zhushi{情欲斷絕，德於道合，則無所不施，無所不為也。}
取天下常以無事，
\zhushi{取，治也。治天下當以無事，不當以勞煩也。}
及其有事，不足以取天下。
\zhushi{及其好有事，則政教煩，民不安，故不足以治天下也。}


\section{任德四十九}

聖人無常心，
\zhushi{聖人重改更，貴因循，若自無心。}
以百姓心為心。
\zhushi{百姓心之所便，聖人因而從之。}
善者吾善之，
\zhushi{百姓為善，聖人因而善之。}
不善者吾亦善之，
\zhushi{百姓雖有不善者，聖人化之使善也。}
德善。
\zhushi{百姓德化，聖人為善}
信者吾信之，
\zhushi{百姓為信，聖人因而信之。}
不信者吾亦信之，
\zhushi{百姓為不信，聖人化之為信者也。}
德信。
\zhushi{百姓德化，聖人以為信。}
聖人在天下怵怵，
\zhushi{聖人在天下怵怵常恐怖，富貴不敢驕奢。}
為天下渾其心。
\zhushi{言聖人為天下百姓混濁其心，若愚暗不通也。}
百姓皆註其耳目，
\zhushi{註，用也。百姓皆用其耳目為聖人視聽也。}
聖人皆孩之。
\zhushi{聖人愛念百姓如嬰孩赤子，長養之而不責望其報。}


\section{貴生第五十}

出生入死。
\zhushi{出生，謂情欲出五內，魂靜魄定，故生。入死，謂情欲入於胸臆，精勞神惑，故死。}
生之徒十有三，死之徒死十有三，
\zhushi{言生死之類各有十三，謂九竅四關也。其生也目不妄視，耳不妄聽，鼻不妄嗅，口不妄言，味，手不妄持，足不妄行，精神不妄施。其死也反是也。}
人之生，動之死地十有三。
\zhushi{人知求生，動作反之十三死也。}
夫何故，
\zhushi{問何故動之死地也。}
以其求生之厚。
\zhushi{所以動之死地者，以其求生活之事太厚，違道忤天，妄行失紀。}
蓋以聞善攝生者，
\zhushi{攝，養也。}
路行不遇兕虎，
\zhushi{自然遠離，害不幹也。}
入軍不披甲兵，
\zhushi{不好戰以殺人。}
兕無投其角，虎無所措爪，兵無所容其刃。
\zhushi{養生之人，兕虎無由傷，兵刃無從加之也。}
夫何故，
\zhushi{問兕虎兵甲何故不加害之。}
以其無死地。
\zhushi{以其不犯十三之死地也。言神明營護之，此物不敢害。}


\section{養德第五十一}

道生之，
\zhushi{道生萬物。}
德畜之，
\zhushi{德，一也。一主布氣而蓄養}
物形之，
\zhushi{一為萬物設形像也。}
勢成之。
\zhushi{一為萬物作寒暑之勢以成之。}
是以萬物莫不尊道而貴德。
\zhushi{道德所為，無不盡驚動，而尊敬之。}
道之尊，德之貴，夫莫之命而常自然。
\zhushi{道一不命召萬物，而常自然應之如影響。}
故道生之，德畜之，長之育之，成之孰之，養之覆之。
\zhushi{道之於萬物，非但生而已，乃復長養、成孰、覆育，全其性命。人君治國治身，亦當如是也。}
生而不有，
\zhushi{道生萬物，不有所取以為利也。}
為而不恃，
\zhushi{道所施為，不恃望其報也。}
長而不宰，
\zhushi{道長養萬物，不宰割以為利也。}
是謂玄德。
\zhushi{道之所行恩德，玄暗不可得見。}


\section{歸元第五十二}

天下有始，
\zhushi{始有道也。}
以為天下母。
\zhushi{道為天下萬物之母}
既知其母，復知其子，
\zhushi{子，一也。既知道己，當復知一也。}
既知其子，復守其母，
\zhushi{己知一，當復守道反無為也。}
沒身不殆。
\zhushi{不危殆也。}
塞其兌，
\zhushi{兌，目也。目不妄視也。}
閉其門，
\zhushi{門，口也。使口不妄言}
終身不勤。
\zhushi{人當塞目不妄視，閉口不妄言，則終生不勤苦。}
開其兌，
\zhushi{開目視情欲也。}
濟其事，
\zhushi{濟，益也。益情欲之事。}
終身不救。
\zhushi{禍亂成也。}
見小曰明，
\zhushi{萌芽未動，禍亂未見為小，昭然獨見為明。}
守柔日強。
\zhushi{守柔弱，日以強大也。}
用其光，
\zhushi{用其目光於外，視時世之利害。}
復歸其明。
\zhushi{復當返其光明於內，無使精神泄也。}
無遺身殃，
\zhushi{內視存神，不為漏失。}
是謂習常。
\zhushi{人能行此，是謂修習常道。}


\section{益證第五十三}

使我介然有知，行於大道。
\zhushi{介，大也。老子疾時王不行大道，故設此言。使我介然有知於政事，我則行於大道，躬行無為之化。}
唯施是畏。
\zhushi{唯，獨也。獨畏有所施為，恐失道意。欲賞善，恐偽善生；欲信忠恐詐忠起。}
大道甚夷，而民好徑。
\zhushi{夷，平易也。徑，邪、不平正也。大道甚平易，而民好從邪徑也。}
朝甚除，
\zhushi{高臺榭，宮室修。}
田甚蕪，
\zhushi{農事廢，不耕治。}
倉甚虛，
\zhushi{五谷傷害，國無儲也。}
服文彩，
\zhushi{好飾偽，貴外華。}
帶利劍，
\zhushi{尚剛強，武且奢。}
厭飲食，財貨有餘，
\zhushi{多嗜欲，無足時。}
是謂盜誇。
\zhushi{百姓而君有餘者，是由劫盜以為服飾，持行誇人，不知身死家破，親戚並隨也。}
非道哉。
\zhushi{人君所行如是，此非道也。復言也哉者，痛傷之辭。}


\section{修觀第五十四}

天下。
\zhushi{以修道之主，觀不修道之主也。}
吾何以知天下之然哉，以此。
\zhushi{老子言，吾何知天下修道者昌，背道者亡。以此五事觀而知之也。}


\section{玄符第五十五}

含德之厚，
\zhushi{謂含懷道德之厚也。}
比於赤子。
\zhushi{神明保佑含德之人，若父母之於赤子也。}
毒蟲不螫，
\zhushi{蜂蠇蛇虺不螫。}
猛獸不據，玃鳥不搏。
\zhushi{赤子不害於物，物亦不害之。故太平之世，人無貴賤，仁心，有刺之物，還返其本，有毒之蟲，不傷於人。}
骨弱筋柔而握固。
\zhushi{赤子筋骨柔弱而持物堅固，以其意心不移也。}
未知牝牡之合而峻作精之至也。
\zhushi{赤子未知男女會合而陰陽作怒者，由精氣多之所致也。}
終日號而不啞，和之至也。
\zhushi{赤子從朝至暮啼號聲不變易者，和氣多之所至也。}
知和日常，
\zhushi{人能和氣柔弱有益於人者，則為知道之常也。}
知常日明，
\zhushi{人能知道之常行，則日以明達於玄妙也。}
益生日祥，
\zhushi{祥，長也。言益生欲自生，日以長大。}
心使氣日強。
\zhushi{心當專一和柔而神氣實內，故形柔。而反使妄有所為，和氣去於中，故形體日以剛強也。}
物壯則老，
\zhushi{萬物壯極則枯老也。}
謂之不道，
\zhushi{枯老則不得道矣。}
不道早已。
\zhushi{不得道者早死。}


\section{玄德第五十六}

知者不言，
\zhushi{知者貴行不貴言也。}
言者不知。
\zhushi{駟不及舌，多言多患。}
塞其兌，閉其門，
\zhushi{塞閉之者，欲絕其源。}
挫其銳，
\zhushi{情欲有所銳為，當念道無為以挫止之。}
解其紛，
\zhushi{紛，結恨不休也。當念道恬怕以解釋之。}
和其光，
\zhushi{雖有獨見之明，當和之使暗昧，不使曜亂。}
同其塵，
\zhushi{不當自別殊也。}
是謂玄同。
\zhushi{玄，天也。人能行此上事，是謂與天同道也。}
故不可得而親，
\zhushi{不以榮譽為樂，獨立為哀。}
亦不可得而踈；
\zhushi{誌靜無欲，故與人無怨。}
不可得而利，
\zhushi{身不欲富貴，口不欲五味。}
亦不可得而害，
\zhushi{不與貪爭利，不與勇爭氣。}
不可得而貴，
\zhushi{不為亂世主，不處暗君位。}
亦不可得而賤，
\zhushi{不以乘權故驕，不以失誌故屈。}
故為天下貴。
\zhushi{其德如此，天子不得臣，諸侯不得屈，與世沈浮容身避害，故天下貴也。}


\section{淳風第五十七}

以正治國，
\zhushi{以，至也。天使正身之人，使有國也。}
以奇用兵，
\zhushi{奇，詐也。天使詐偽之人，使用兵也。}
以無事取天下。
\zhushi{以無事無為之人，使取天下為之主。}
吾何以知其然哉，以此。
\zhushi{此，今也。老子言，我何以知天意然哉，以今日所見知。}
天下多忌諱而民彌貧。
\zhushi{天下謂人主也。忌諱者防禁也。今煩則奸生，禁多則下詐，相殆故貧。}
民多利器，國家滋昏。
\zhushi{利器者，權也。民多權則視者眩於目，聽者惑於耳，上下不親，故國家昏亂。}
人多伎巧，奇物滋起。
\zhushi{人謂人君、百裏諸侯也。多技巧，謂刻畫宮觀，雕琢章服，奇物滋起，下則化上，飾金鏤玉，文繡彩色日以滋甚。}
法物滋彰，盜賊多有。
\zhushi{法物，好物也。珍好之物滋生彰著，則農事廢，饑寒並至，而盜賊多有也。}
故聖人雲：
\zhushi{謂下事也。}
我無為而民自化，
\zhushi{聖人言：我修道承天，無所改作，而民自化成也。}
我好靜而民自正，
\zhushi{聖人言：我好靜，不言不教，而民自忠正也。}
我無事而民自富，
\zhushi{我無徭役徵召之事，民安其業故皆自富也。}
我無欲而民自樸。
\zhushi{我常無欲，去華文，微服飾，民則隨我為質樸也。聖人言：我修道守真，絕去六情，民自隨我而清也。}


\section{順化第五十八}

其政悶悶，
\zhushi{其政教寬大，悶悶昧昧，似若不明也。}
其民醇醇，
\zhushi{政教寬大，故民醇醇富厚，相親睦也。}
其政察察，
\zhushi{其政教急疾，言決於口，聽決於耳也。}
其民缺缺。
\zhushi{政教急疾。民不聊生。故缺缺日以踈薄。}
禍兮福所倚，
\zhushi{倚，因也。夫福因禍而生，人遭禍而能悔過責己，修道行善，則禍去福來。}
福兮禍所伏。
\zhushi{禍伏匿於福中，人得福而為驕恣，則福去禍來。}
孰知其極，
\zhushi{禍福更相生，誰能知其窮極時。}
其無正，
\zhushi{無，不也。謂人君不正其身，其無國也。}
正復為奇，
\zhushi{奇，詐也。人君不正，下雖正，復化上為詐也。}
善復為訞。
\zhushi{善人皆復化上為訞祥也。}
人之迷，其日固久。
\zhushi{言人君迷惑失正以來，其日已固久。}
是以聖人方而不割，
\zhushi{聖人行方正者，欲以率下，不以割截人也。}
廉而不害，
\zhushi{聖人廉清，欲以化民，不以傷害人也。今則不然，正己以害人也。}
直而不肆，
\zhushi{肆，申也。聖人雖直，曲己從人，不自申也。}
光而不曜。
\zhushi{聖人雖有獨見之明，當如暗昧，不以曜亂人也。}


\section{守道第五十九}

治人，
\zhushi{謂人君治理人民。}
事天，
\zhushi{事，用也。當用天道，順四時。}
莫若嗇。
\zhushi{嗇，愛惜也。治國者當愛民財，不為奢泰。治身者當愛精氣，不為放逸。}
夫為嗇，是謂早服。
\zhushi{早，先也。服，得也。夫獨愛民財，愛精氣，則能先得天道也。}
早服謂之重積德。
\zhushi{先得天道，是謂重積得於己也。}
重積德則無不克，
\zhushi{克，勝也。重積德於己，則無不勝。}
無不克則莫知其極，
\zhushi{無不克勝，則莫知有知己德之窮極也。}
莫知其極可以有國。
\zhushi{莫知己德者有極，則可以有社稷，為民致福。}
有國之母，可以長久。
\zhushi{國身同也。母，道也。人能保身中之道，使精氣不勞，五神不苦，則可以長久。}
是謂深根固蒂，
\zhushi{人能以氣為根，以精為蒂，如樹根不深則拔，蒂不堅則落。言當深藏其氣，固守其精，使無漏泄。}
長生久視之道。
\zhushi{深根固蒂者，乃長生久視之道。}


\section{居位第六十}

治大國者若烹小鮮。
\zhushi{鮮，魚。烹小魚不去腸、不去鱗、不敢撓，恐其糜也。治國煩則下亂，治身煩則精散。}
以道蒞天下，其鬼不神。
\zhushi{以道德居位治天下，則鬼不敢以其精神犯人也。}
非其鬼不神，其神不傷人。
\zhushi{其鬼非無精神也，非不入正，不能傷自然之人。}
非其神不傷人，聖人亦不傷。
\zhushi{非鬼神不能傷害人。以聖人在位不傷害人，故鬼不敢幹之也。}
夫兩不相傷，
\zhushi{鬼與聖人俱兩不相傷也。}
故德交歸焉。
\zhushi{夫兩不相傷，則人得治於陽，鬼神得治於陰，人得保全其性命，鬼得保其精神，故德交歸焉。}


\section{謙德第六十一}

大國者下流，
\zhushi{治大國，當如居下流，不逆細微。}
天下之交，
\zhushi{大國，天下士民之所交會。}
天下之牝。
\zhushi{牝者，陰類也。柔謙和而不昌也。}
牝常以靜勝牡，
\zhushi{女所以能屈男，陰勝陽，以，安靜不先求之也。}
以靜為下。
\zhushi{陰道以安靜為謙下。}
故大國以下小國，則取小國，
\zhushi{能謙下之，則常有之。}
小國以下大國，則取大國。
\zhushi{此言國無大小，能持謙畜人，則無過失也。}
故或下以取，或下而取。
\zhushi{下者謂大國以下小國，小國以下大國，更以義相取。}
大國不過欲兼畜人，
\zhushi{大國不失下，則兼並小國而牧畜之。}
小國不過欲入事人。
\zhushi{使為臣仆。}
夫兩者各得其所欲，大者宜為下。
\zhushi{大國小國各欲得其所，大國又宜為謙下}


\section{為道第六十二}

道者萬物之奧，
\zhushi{奧，藏也。道為萬物之藏，無所不容也。}
善人之寶，
\zhushi{善人以道為身寶，不敢違也。}
不善人之所保。
\zhushi{道者，不善人之保倚也。遭患逢急，猶知自悔卑下。}
美言可以市，
\zhushi{美言者獨可於市耳。夫市交易而退，不相宜善言美語，求者欲疾得，賣者欲疾售也。}
尊行可以加入。
\zhushi{加，別也。人有尊貴之行，可以別異於凡人，未足以尊道。}
人之不善，何棄之有。
\zhushi{人雖不善，當以道化之。蓋三皇之前，無有棄民，德化淳也。}
故立天子，置三公，
\zhushi{欲使教化不善之人。}
雖有拱璧以先駟馬，不如坐進此道。
\zhushi{雖有美璧先駟馬而至，故不如坐進此道。}
古之所以貴此道者，何不日以求得？
\zhushi{古之所以貴此道者，不日日遠行求索，近得之於身。}
有罪以免耶，
\zhushi{有罪謂遭亂世，暗君妄行形誅，修道則可以解死，免於眾也。}
故為天下貴。
\zhushi{道德洞遠，無不覆濟，全身治國，恬然無為，故可為天下貴也。}


\section{恩始第六十三}

為無為，
\zhushi{因成循故，無所造作。}
事無事，
\zhushi{預有備，除煩省事也。}
味無味。
\zhushi{深思遠慮，味道意也。}
大小多少，
\zhushi{陳其戒令也。欲大反小，欲多反少，自然之道也。}
報怨以德。
\zhushi{修道行善，絕禍於未生也。}
圖難於其易，
\zhushi{欲圖難事，當於易時，未及成也。}
為大於其細。
\zhushi{欲為大事，必作於小，禍亂從小來也。}
天下難事必作於易，天下大事必作於細。
\zhushi{從易生難，從細生著。}
是以聖人終不為大，故能成其大。
\zhushi{處謙虛，天下共歸之也。}
夫輕諾必寡信，
\zhushi{不重言也。}
多易必多難。
\zhushi{不慎患也。}
是以聖人猶難之，
\zhushi{聖人動作舉事，猶進退，重難之，欲塞其源也。}
故終無難矣。
\zhushi{聖人終生無患難之事，猶避害深也}


\section{守微第六十四}

其安易持，
\zhushi{治身治國安靜者，易守持也。}
其未兆易謀，
\zhushi{情欲禍患未有形兆時，易謀止也。}
其脆易破，
\zhushi{禍亂未動於朝，情欲未見於色，如脆弱易破除。}
其微易散。
\zhushi{其未彰著，微小易散去也。}
為之於未有，
\zhushi{欲有所為，當於未有萌芽之時塞其端也。}
治之於未亂。
\zhushi{治身治國於未亂之時，當豫閉其門也。}
合抱之木生於毫末；
\zhushi{從小成大。}
九層之臺起於累土；
\zhushi{從卑立高。}
千裏之行始於足下。
\zhushi{從近至遠。}
為者敗之，
\zhushi{有為於事，廢於自然；有為於義，廢於仁；有為於色，廢於精神也。}
執者失之。
\zhushi{執利遇患，執道全身，堅持不得，推讓反還。}
是以聖人無為故無敗，
\zhushi{聖人不為華文，不為色利，不為殘賊，故無敗壞。}
無執故無失。
\zhushi{聖人有德以教愚，有財以與貧，無所執藏，故無所失於人也。}
民之從事，常於幾成而敗之。
\zhushi{從，為也。民之為事，常於功德幾成，而貪位好名，奢泰盈滿而自敗之也。}
慎終如始，則無敗事。
\zhushi{終當如始，不當懈怠。}
是以聖人欲不欲，
\zhushi{聖人欲人所不欲。人欲彰顯，聖人欲伏光；人欲文飾，聖人欲質樸；人欲色，聖人欲於德。}
不貴難得之貨；
\zhushi{聖人不眩為服，不賤石而貴玉。}
學不學，
\zhushi{聖人學人所不能學。人學智詐，聖人學自然；人學治世，聖人學治身；守道真也。}
復眾人之所過；
\zhushi{眾人學問反，過本為末，過實為華。復之者，使反本也。}
以輔萬物之自然。
\zhushi{教人反本實者，欲以輔助萬物自然之性也。}
而不敢為。
\zhushi{聖人動作因循，不敢有所造為，恐遠本也。}


\section{淳德第六十五}

古之善為道者，非以明民，將以愚之。
\zhushi{說古之善以道治身及治國者，不以道教民明智巧詐也，將以道德教民，使質樸不詐偽。}
民之難治，以其智多。
\zhushi{民之所以難治者，以其智多而為巧偽。}
故以智治國，國之賊；
\zhushi{使智慧之人治國之政事，必遠道德，妄作威福，為國之賊也。}
不以智治國，國之福。
\zhushi{不使智慧之人治國之政事，則民守正直，不為邪飾，上下相親，君臣同力，故為國之福也。}
知此兩者亦稽式。
\zhushi{兩者謂智與不智也。常能智者為賊，不智者為福，是治身治國之法式也。}
常知稽式，是謂玄德。
\zhushi{玄，天也。能知治身及治國之法式，是謂與天同德也。}
玄德深矣，遠矣，
\zhushi{玄德之人深不可測，遠不可及也。}
與物反矣！
\zhushi{玄德之人與萬物反異，萬物欲益己，玄德施與人也。}
然後乃至於大順。
\zhushi{玄德與萬物反異，故能至大順。順天理也。}


\section{後己第六十六}

江海所以能為百谷王者，以其善下之，故能為百谷王。
\zhushi{江海以卑，故眾流歸之，若民歸就王。以卑下，故能為百谷王也。}
是以欲上民，
\zhushi{欲在民之上也。}
必以言下之；
\zhushi{法江海處謙虛。}
欲先民，
\zhushi{欲在民之前也。}
必以身後之。
\zhushi{先人而後己也。}
是以聖人處上而民不重，
\zhushi{聖人在民上為主，不以尊貴虐下，故民戴而不為重。}
處前而民不害。
\zhushi{聖人在民前，不以光明蔽後，民親之若父母，無有欲害之心也。}
是以天下樂推而不厭。
\zhushi{聖人恩深愛厚，視民如赤子，故天下樂推進以為主，無有厭也。}
以其不爭，
\zhushi{天下無厭聖人時，是由聖人不與人爭先後也。}
故天下莫能與之爭。
\zhushi{言人皆有為，無有與吾爭無為。}


\section{三寶第六十七}

天下皆謂我大，似不肖。
\zhushi{老子言：天下謂我德大，我則佯愚似不肖。}
夫唯大，故似不肖，
\zhushi{唯獨名德大者為身害，故佯愚似若不肖。無所分別，無所割截，不賤人而自責。}
若肖久矣。
\zhushi{肖，善也。謂辨惠也。若大辨惠之人，身高自貴行察察之政所從來久矣。}
其細也夫。
\zhushi{言辨惠者唯如小人，非長者。}
我有三寶，持而保之。
\zhushi{老子言：我有三寶，抱持而保倚。}
一曰慈，
\zhushi{愛百姓若赤子。}
二曰儉，
\zhushi{賦斂若取之於己也。}
三曰不敢為天下先。
\zhushi{執謙退，不為倡始也。}
慈故能勇，
\zhushi{以慈仁，故能勇於忠孝也。}
儉故能廣，
\zhushi{天子身能節儉，故民日用廣矣。}
不敢為天下先，
\zhushi{不為天下首先。}
故能成器長。
\zhushi{成器長，謂得道人也。我能為得道人之長也。}
今舍慈且勇，
\zhushi{今世人舍慈仁，但為勇武。}
舍儉且廣，
\zhushi{舍其儉約，但為奢泰。}
舍後且先，
\zhushi{舍其後己，但為人先。}
死矣！
\zhushi{所行如此，動入死地。}
夫慈以戰則勝，以守則固。
\zhushi{夫慈仁者，百姓親附，並心一意，故以戰則勝敵，以守衛則堅固。}
天將救之，以慈衛之。
\zhushi{天將救助善人，必與慈仁之性，使能自營助也。}


\section{配天第六十八}

善為士者不武，
\zhushi{言貴道德，不好武力也。}
善戰者不怒，
\zhushi{善以道戰者，禁邪於胸心，絕禍於未萌，無所誅怒也。}
善勝敵者不與，
\zhushi{善以道勝敵者，附近以仁，來遠以德，不與敵爭，而敵自服也。}
善用人者為之下。
\zhushi{善用人自輔佐者，常為人執謙下也。}
是謂不爭之德，
\zhushi{謂上為之下也。是乃不與人爭之道德也。}
是謂用人之力，
\zhushi{能身為人下，是謂用人臣之力也。}
是謂配天古之極。
\zhushi{能行此者，德配天也。是乃古之極要道也。}


\section{玄用第六十九}

用兵有言：
\zhushi{陳用兵之道。老子疾時用兵，故托己設其義也。}
吾不敢為主而為客，
\zhushi{主，先也。不敢先舉兵。客者，和而不倡。用兵當承天而後動。}
不敢進寸而退尺。
\zhushi{侵人境界，利人財寶，為進；閉門守城，為退。}
是謂行無行，
\zhushi{彼遂不止，為天下賊，雖行誅之，不成行列也。}
攘無臂，
\zhushi{雖欲大怒，若無臂可攘也。}
扔無敵，
\zhushi{雖欲仍引之，若無敵可仍也。}
執無兵。
\zhushi{雖欲執持之，若無兵刃可持用也。何者？傷彼之民罹罪於天，遭不道之君，湣忍喪之痛也。}
禍莫大於輕敵。
\zhushi{夫禍亂之害，莫大於欺輕敵家，侵取不休，輕戰貪財也。}
輕敵，幾喪吾寶。
\zhushi{幾，近也。寶，身也。欺輕敵者，近喪身也。}
故抗兵相加，
\zhushi{兩敵戰也。}
哀者勝矣。
\zhushi{哀者慈仁，士卒不遠於死。}


\section{知難第七十}

章吾言甚易知，甚易行。
\zhushi{老子言：吾所言省而易知，約而易行。}
天下莫能知，莫能行。
\zhushi{人惡柔弱，好剛強也。}
言有宗，事有君。
\zhushi{我所言有宗祖根本，事有君臣上下，世人不知者，非我之無德，心與我之反也。}
夫唯無知，是以不我知。
\zhushi{夫唯世人之無知者，是我德之暗，不見於外，窮微極妙，故無知也。}
知我者希，則我者貴。
\zhushi{希，少也。唯達道者乃能知我，故為貴也。}
是以聖人被褐懷玉。
\zhushi{被褐者薄外，懷玉者厚內，匿寶藏德，不以示人也。}


\section{知病第七十一}

知不知上，
\zhushi{知道言不知，是乃德之上。，}
不知知病。
\zhushi{不知道言知，是乃德之病。}
夫唯病病，是以不病。
\zhushi{夫唯能病苦眾人有強知之病，是以不自病也。}
聖人不病，以其病病，是以不病。
\zhushi{聖人無此強知之病者，以其常苦眾人有此病，以此非人，故不自病。夫聖人懷通達之知，托於不知者，欲使天下質樸忠正，各守純性。小人不知道意，而妄行強知之事以自顯著，內傷精神，減壽消年也。}


\section{愛己第七十二}

民不畏威，則大威至。
\zhushi{威，害也。人不畏小害則大害至。大害者，謂死亡也。畏之者當愛精神，承天順地也。}
無狹其所居，
\zhushi{謂心居神，當寬柔，不當急狹也。}
無厭其所生，
\zhushi{人所以生者，以有精神。托空虛，喜清靜，飲食不節，忽道念色，邪僻滿腹，為伐本厭神也。}
夫唯不厭，是以不厭。
\zhushi{夫唯獨不厭精神之人，洗心濯垢，恬泊無欲，則精神居之不厭也。}
是以聖人自知，不自見，
\zhushi{自知己之得失，不自顯見德美於外，藏之於內。}
自愛不自貴。
\zhushi{自愛其身以保精氣，不自貴高榮名於世。}
故去彼取此。
\zhushi{去彼自見、自貴，取此自知、自愛。}


\section{任為第七十三}

勇於敢則殺，
\zhushi{勇敢有為，則殺其身。}
勇於不敢則活。
\zhushi{勇於不敢有為，則活其身。}
此兩者，
\zhushi{謂敢與不敢也。}
或利或害，
\zhushi{活身為利，殺身為害。}
天之所惡。
\zhushi{惡有為也。}
孰知其故？
\zhushi{誰能知天意之故而不犯？}
是以聖人猶難之。
\zhushi{言聖人之明德猶難於勇敢，況無聖人之德而欲行之乎？}
天之道，不爭而善勝，
\zhushi{天不與人爭貴賤，而人自畏之。}
不言而善應，
\zhushi{天不言，萬物自動以應時。}
不召而自來，
\zhushi{天不呼召，萬物皆負陰而向陽。}
繟然而善謀。
\zhushi{繟，寬也。天道雖寬博，善謀慮人事，修善行惡，各蒙其報也。}
天網恢恢，疏而不失。
\zhushi{天所網羅恢恢甚大，雖疏遠，司察人善惡，無有所失。}


\section{制惑第七十四}

民不畏死，
\zhushi{治國者刑罰酷深，民不聊生，故不畏死也。治身者嗜欲傷神，貪財殺身，民不知畏之也。}
奈何以死懼之？
\zhushi{人君不寬刑罰，教民去情欲，奈何設刑法以死懼之？}
若使民常畏死，
\zhushi{當除己之所殘克，教民去利欲也。}
而為奇者，吾得執而殺之。孰敢？
\zhushi{以道教化而民不從，反為奇巧，乃應王法執而殺之，誰敢有犯者？老子疾時王不先道德化之，而先刑罰也。}
常有司殺者。
\zhushi{司殺者，謂天居高臨下，司察人過。天網恢恢，疏而不失也。}
夫代司殺者，是謂代大匠斫。
\zhushi{天道至明，司殺有常，猶春生夏長，秋收冬藏，鬥杓運移，以節度行之。人君欲代殺之，是猶拙夫代大匠斫木，勞而無功也。}
夫代大匠斫者，希有不傷手矣。
\zhushi{人君行刑罰，猶拙夫代大匠斫，則方圓不得其理，還自傷。代天殺者，失紀綱，不得其紀綱還受其殃也。}


\section{貪損第七十五}

民之饑，以其上食稅之多，是以饑。
\zhushi{人民所以饑寒者，以其君上稅食下太多，民皆化上為貪，叛道違德，故饑。}
民之難治，以其上之有為，是以難治。
\zhushi{民之不可治者，以其君上多欲，好有為也。是以其民化上有為，情偽難治。}
民之輕死，以其上求生之厚，
\zhushi{人民所以侵犯死者，以其求生活之道太厚，貪利以自危。}
是以輕死。
\zhushi{以求生太厚之故，輕入死地也。}
夫唯無以生為者，是賢於貴生。
\zhushi{夫唯獨無以生為務者，爵祿不幹於意，財利不入於身，天子不得臣，諸侯不得使，則賢於貴生也。}


\section{戒強第七十六}

人之生也柔弱，
\zhushi{人生含和氣，抱精神。故柔弱也。}
其死也堅強。
\zhushi{人死和氣竭，精神亡，故堅強也。}
萬物草木之生也柔脆，
\zhushi{和氣存也。}
其死也枯槁。
\zhushi{和氣去也。}
故堅強者死之徒，柔弱者生之徒。
\zhushi{以上二事觀之，知堅強者死，柔弱者生也。}
是以兵強則不勝，
\zhushi{強大之兵輕戰樂殺，毒流怨結，眾弱為一強，故不勝。}
木強則共。
\zhushi{本強大則枝葉共生其上。}
強大處下，柔弱處上。
\zhushi{興物造功，大木處下，小物處上。天道抑強扶弱，自然之效。}


\section{天道第七十七}

天之道，其猶張弓乎！
\zhushi{天道暗昧，舉物類以為喻也。}
髙者抑之，下者舉之，有餘者損之，不足者與之。
\zhushi{言張弓和調之，如是乃可用。夫抑髙舉下，損強益弜，天之道也。}
天之道，損有餘而補不足。
\zhushi{天道損有餘而益謙，常以中和為上。}
人之道則不然，損不足以奉有餘。
\zhushi{人道則與天道反，世俗之人損貧以奉富，奪弱以益強也。}
孰能有餘以奉天下？唯有道者。
\zhushi{言誰能居有餘之位，自省爵祿以奉天下不足者乎？唯有道之君能行也。}
是以聖人為而不恃，
\zhushi{聖人為德施，不恃其報也。}
功成而不處，
\zhushi{功成事就，不處其位。}
其不欲見賢。
\zhushi{不欲使人知己之賢，匿功不居榮，畏天損有餘也。}


\section{任信第七十八}

天下柔弱莫過於水，
\zhushi{圓中則圓，方中則方，壅之則止，決之則行。}
而攻堅強者莫知能勝，
\zhushi{水能懷山襄陵，磨鐵消銅，莫能勝水而成功也。}
其無以易之。
\zhushi{夫攻堅強者，無以易於水。}
弱之勝強，
\zhushi{水能滅火，陰能消陽。}
柔之勝剛，
\zhushi{舌柔齒剛，齒先舌亡。}
天下莫不知，
\zhushi{知柔弱者久長，剛強者折傷。}
莫能行。
\zhushi{恥謙卑，好強梁。}
故聖人雲：
\zhushi{謂下事也。}
受國之垢，是謂社稷主；
\zhushi{人君能受國之垢濁者，若江海不逆小流，則能長保其社稷，為一國之君主也。}
受國不祥，是謂天下王。
\zhushi{人君能引過自與，代民受不祥之殃，則可以王天下。}
正言若反。
\zhushi{此乃正直之言，世人不知，以為反言。}


\section{任契第七十九}

和大怨，
\zhushi{殺人者死，傷人者刑，以相和報。}
必有餘怨，
\zhushi{任刑者失人情，必有餘怨及於良人也。}
安可以為善？
\zhushi{言一人，則先天心，安可以和怨為善？}
是以聖人執左契而不責於人。
\zhushi{古者聖人執左契，合符信也。無文書法律，刻契合符以為信也。但刻契為信，不責人以他事也。}
有德司契，
\zhushi{有德之君，司察契信而已。}
無德司徹。
\zhushi{無德之君，背其契信，司人所失。}
天道無親，常與善人。
\zhushi{天道無有親疏，唯與善人，則與司契同也。}


\section{獨立第八十}

小國寡民，
\zhushi{聖人雖治大國，猶以為小，儉約不奢泰。民雖眾，猶若寡少，不敢勞之也。}
使有什伯人之器而不用，
\zhushi{使民各有部曲什伯，貴賤不相犯也。器謂農人之器。而不用，不徵召奪民良時也。}
使民重死而不遠徙。
\zhushi{君能為民興利除害，各得其所，則民重死而貪生也。政令不煩則民安其業，故不遠遷徙離其常處也。}
雖有舟輿，無所乘之；
\zhushi{清靜無為，不作煩華，不好出入遊娛也。}
雖有甲兵，無所陳之。
\zhushi{無怨惡於天下。}
使民復結繩而用之，
\zhushi{去文反質，信無欺也。}
甘其食，
\zhushi{甘其蔬食，不漁食百姓也。}
美其服，
\zhushi{美其惡衣，不貴五色。}
安其居，
\zhushi{安其茅茨，不好文飾之屋。}
樂其俗。
\zhushi{樂其質樸之俗，不轉移也。}
鄰國相望，雞犬之聲相聞，
\zhushi{相去近也。}
民至老不相往來。
\zhushi{其無情欲。}


\section{顯質第八十一}

信言不美，
\zhushi{信者，如其實也。不美者，樸且質也。}
美言不信。
\zhushi{美言者，滋美之華辭。不信者，飾偽多空虛也。}
善者不辯，
\zhushi{善者，以道修身也。不彩文也。}
辯者不善。
\zhushi{辯者，謂巧言也。不善者，舌致患也。山有玉，掘其山；水有珠，濁其淵；辯口多言，亡其身。}
知者不博，
\zhushi{知者，謂知道之士。不博者，守一元也。}
博者不知。
\zhushi{博者，多見聞也。不知者，失要真也。}
聖人不積，
\zhushi{聖人積德不積財，有德以教愚，有財以與貧也。}
既以為人己愈有，
\zhushi{既以為人施設德化，己愈有德。}
既以與人己愈多。
\zhushi{既以財賄布施與人，而財益多，如日月之光，無有盡時。}
天之道，利而不害；
\zhushi{天生萬物，愛育之，令長大，無所傷害也。}
聖人之道，為而不爭。
\zhushi{聖人法天所施為，化成事就，不與下爭功名，故能全其聖功也。}


\end{document}
